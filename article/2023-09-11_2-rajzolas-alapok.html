<!DOCTYPE html>
<html>
  <head>
    <meta charset="UTF-8" />
<meta name="viewport" content="width=device-width, initial-scale=1.0" />
<meta http-equiv="X-UA-Compatible" content="ie=edge" />
<link rel="stylesheet" href="/_assets/main.css" />

    <title>2023-09-11_2 Rajzolás alapok - Perczel jegyzetek</title>
  </head>
  <body>
    <div class="main">
      <nav class="navigation">
        <a href="/">Perczel jegyzetek</a>
      </nav>
      <article>
        <header>
          <h1 class="article-title">2023-09-11_2 Rajzolás alapok</h1>
          <div class="article-info">
            <div>
              <span
                >Created At：<time datetime="1694417580000"
                  >2023-09-11 09:33</time
                ></span
              >
              <span
                >Updated At：<time datetime="1715334060000"
                  >2024-05-10 11:41</time
                ></span
              >
            </div>
            
          </div>
        </header>
        <div class="article-content markdown-body"><h1 id="rajzlapok">Rajzlapok</h1>
<p>Az alkatrészek eltérő méretéből adódóan különböző méretű rajzlapokra lesz szükség.</p>
<p>A rajzlapok méreteit szabvány rögzíti.</p>
<p>A legnagyobb az A0-ás rajzlap, területe 1m2. A további rajzlapokat úgy lehet megkapni, hogy mindig a hosszabb oldalt kell elfelezni.</p>
<h1 id="méretarány">Méretarány</h1>
<p>A géprajzi ábrázolásban a rajzlap méret korlátaiból adódóan nem lehet minden alkatrészt eredeti méretben ábrázolni, ezért a nagyon kicsi alkatrészeket nagyítani, a nagyméretű alkatrészeket kicsinyíteni szokás. Az alkatrész vetületeinek méretarányát úgy kell megválasztani, hogy az jól látható legyen és lehetőleg az egész rajzlapot betöltse.</p>
<p>A természetes nagyság: M=1:1</p>
<p>Nagyítás: M=2:1</p>
<p>Kicsinyítés: M=1:2</p>
<h1 id="vonal-típusok">Vonal típusok</h1>
<p>A géprajzok olvashatósága és értelmezhetősége érdekében különböző vonalvastagságokat és vonaltípusokat kell alkalmazni.</p>
<p><img src="/_resources/fd488dc4f18f4b9a8e2222cc6290b7ec.png" /></p>
<img src="/_resources/1224a7fa6da04669a1424ac3c0a956f8.png" alt="c7ca2d4e861e71198360dc659a91f883.png" width="679" height="250" class="jop-noMdConv" />
<h1 id="szabványírás">Szabványírás</h1>
<p>A géprajzokon a feliratokat, a szövegmezőt, a tételszámokat, a hőkezelési előírásokat stb. szabványbetűs írásmóddal kell megjeleníteni. A szabványbetűk a jó olvashatóság és az esztétikai megjelenésigényét elégítik ki. A csúnya feliratok tévedésekre adhatnak okot.</p>
<h1 id="rajzfajták">Rajzfajták</h1>
<h2 id="vázlatrajzok">Vázlatrajzok</h2>
<p>Ha el akarjuk készíteni egy tárgy műszaki rajzát, akkor tisztában kell lenni annak méreteivel és alakjával. Először egy szabadkézi vázlatot kell készíteni a tárgy alakjáról. Megfelelő mérőeszközzel meg kell mérni a méreteit és az értékeket a vázlaton kell jelölni.</p>
<h2 id="alkatrészrajzok">Alkatrészrajzok</h2>
<p>Egyetlen tovább már nem bontható elemet (alkatrészt) ábrázoló rajz, amely tartalmazza az alkatrész azonosításához szükséges információkat.</p>
<h2 id="műhelyrajz">Műhelyrajz</h2>
<p>A gyártás igényeinek megfelelően készült rajz. Célja, hogy a gyártás során a műhelyekben a munkadarab elkészítéséhez a lehető legnagyobb segítséget adja.</p>
<h2 id="összeállítási-rajz">Összeállítási rajz</h2>
<p>A rendszer minden elemét tartalmazza. Az elemeket egyszerűsített vagy teljes formában ábrázolja.</p>
<h1 id="vetületi-ábrázolás">Vetületi ábrázolás</h1>
<p>Vetület fogalma: az axonometrikus ábrázolás szemléletes képet ad, de a testek méreteit és alakját torzítva mutatja be. A műszaki gyakorlatban a testek ábrázolására a vetületi ábrázolást használjuk. A tárgyról merőleges vetítéssel kialakított síkban fekvő geometriai alakzat a vetület, a vetítési mód a merőleges vetítés.</p>
<p> </p>
</div>
      </article>
    </div>
  </body>
</html>
