<!DOCTYPE html>
<html>
  <head>
    <meta charset="UTF-8" />
<meta name="viewport" content="width=device-width, initial-scale=1.0" />
<meta http-equiv="X-UA-Compatible" content="ie=edge" />
<link rel="stylesheet" href="/_assets/main.css" />

    <title>2024-03-21_2 Alak- és helyzettűrések - Perczel jegyzetek</title>
  </head>
  <body>
    <div class="main">
      <nav class="navigation">
        <a href="/">Perczel jegyzetek</a>
      </nav>
      <article>
        <header>
          <h1 class="article-title">2024-03-21_2 Alak- és helyzettűrések</h1>
          <div class="article-info">
            <div>
              <span
                >Created At：<time datetime="1711003080000"
                  >2024-03-21 07:38</time
                ></span
              >
              <span
                >Updated At：<time datetime="1715684163440"
                  >2024-05-14 12:56</time
                ></span
              >
            </div>
            
          </div>
        </header>
        <div class="article-content markdown-body"><p>Egy alkatrész felületeinek alakja és egymáshoz viszonyított helyzetei sem gyárthatók le abszolút pontossággal. Az alkatrész felületének alakját, illetve alak- vagy helyzettűrését a felület mérettűrése már meghatározza, mivel a mérettűrés betartása érdekében a felület egyenetlenségeinek…</p>
<p>A mérettűréseknél szigorúbb alak- vagy helyzettűréseket csak akkor kell megadni, ha valamilyen működési vagy gyártási okok azt feltétlenül indokolják. Az alak- és helyzettűérsek a bázis nagybetűvel való megjelölésével, valamint tűréskerettel, kötővonallal és nyíllal adható meg. A tűréseket vékony kötővonallal és nyíllal ahhoz a felülethez vagy egyéb elemhez kapcsolódik, amelyre a tűrés vonatkozik.</p>
<h1 id="alaktűrések">Alaktűrések</h1>
<ul>
<li>Egyenesség</li>
<li>Síklapúság</li>
<li>Köralakúság</li>
<li>Hengeresség</li>
<li>Hossz-szelvény profil</li>
<li>Adott profil alakja, adott felület alakja</li>
</ul>
<table>
<thead>
<tr>
<th>Tűréskeret kialakítása és adatai</th>
</tr>
</thead>
<tbody>
<tr>
<td><img src="/_resources/e191cccb629342b3aee9f5edde6b4dae.png" alt="36a058a94fa5ee1546d48bb7f96721ab.png" width="335" height="251" class="jop-noMdConv" /></td>
</tr>
</tbody>
</table>
<h1 id="helyzettűrések">Helyzettűrések</h1>
<ul>
<li>Párhuzamosság</li>
<li>Merőlegesség</li>
<li>Hajlásszög</li>
<li>Egytengelyűség</li>
<li>Szimmetria</li>
<li>Tengelyhelyzet</li>
<li>Tengelymetsződés</li>
<li>Radiális ütés, homlokütés, adott irányú ütés</li>
<li>Teljes radiális ütés, teljes homlokütés</li>
</ul>
<h1 id="egyenesség-tűrésezése">Egyenesség tűrésezése</h1>
<p>Az egyenesség megadása azt jelenti, hogy az adott alkatrész valódi élprofiljának két olyan, az élre alulról és felülről illeszkedő egyenes közé kell esnie, amelyek távolsága az adott tűrésérték. Hengeres alkatrész esetén az alkatrész tengelyének egy olyan hengeren belül kell elhelyezkednie, amelynek átmérője a megadott tűrésérték.</p>
<p>Egyenességtűrés megadásánál a tűrésérték nyíllal jelölt felület teljes hosszára vonatkozik. Ha az egyenességtűrésnél a tűrésérték a felület csak egy meghatározott hosszára vonatkozik, akkor azt a tűréskeretben a tűrésérték után a tűrésértéktől perjellel elválasztva kell megadni.</p>
<table>
<thead>
<tr>
<th>Egyenesség</th>
</tr>
</thead>
<tbody>
<tr>
<td><img src="/_resources/09c4de5670674415a3ded85c349d980a.png" alt="0a12e3da62789eb7db2a61fd50cfdfa1.png" width="523" height="200" class="jop-noMdConv" /></td>
</tr>
</tbody>
</table>
<h1 id="síklapúság-tűrésezése">Síklapúság tűrésezése</h1>
<p>A síklapúság megadása azt jelenti, hogy a valóságos felületnek két olyan sík közé kell esnie, amelyek egymástól való távolsága a megadott tűrésérték. A síklapúság-tűrés helyett két egymásra merőleges egyenességtűréssel is ugyanaz az eredmény érhető el.</p>
<table>
<thead>
<tr>
<th>Síklapúság</th>
</tr>
</thead>
<tbody>
<tr>
<td><img src="/_resources/bfaa07265eaa4b9885ed7c55db45c041.png" alt="79e219fbf4adb1f6474361a90fd90f58.png" width="344" height="200" class="jop-noMdConv" /></td>
</tr>
</tbody>
</table>
<h1 id="köralakúság-tűrésezése">Köralakúság tűrésezése</h1>
<p>A köralakúság megadása azt jelenti, hogy bármely keresztmetszet valóságos körvonalának két olyan koncentrikus kör között kell elhelyezkednie, amelyek egymástól való távolsága a megadott tűrésérték.</p>
<table>
<thead>
<tr>
<th>Köralakűság</th>
</tr>
</thead>
<tbody>
<tr>
<td><img src="/_resources/c3b1ccb7bae94982bb37931a59910bae.png" alt="989778d1b92953b837bb1ed6aed4ca13.png" width="423" height="200" class="jop-noMdConv" /></td>
</tr>
</tbody>
</table>
<h1 id="hengeresség-tűrésezése">Hengeresség tűrésezése</h1>
<p>A hengeresség megadása azt jelenti, hogy a valóságos hengerfelület minden pontjának két olyan koaxiális hengerfelület között kell elhelyezkednie, amelyek egymástól való távolsága a megadott tűrésérték. A hengeresség megadása helyett előírhatjuk a köralak és az alkotók egyenességének tűrését.</p>
<table>
<thead>
<tr>
<th>Hengeresség</th>
</tr>
</thead>
<tbody>
<tr>
<td><img src="/_resources/10019321952e45d6afd369fe018c2e6c.png" alt="67c0efd05ccbb4b6a5f768418c6a775d.png" width="422" height="200" class="jop-noMdConv" /></td>
</tr>
</tbody>
</table>
<h1 id="hossz-szelvény-alaktűrésezése">Hossz-szelvény alaktűrésezése</h1>
<p>A hossz-szelvény alaktűrés megadása elegendő a felület hengerességének eléréséhez. A hossz-szelvény alaktűrés megadása azt jelenti, hogy az adott hengeres felülethez két olyan párhuzamos egyenest kell közelíteni, amelynél a valóságos felület alakja és az egyenesek közötti eltérés a lehető legkisebb. A tűrésérték a valamelyik egyenestől mérhető legnagyobb profiltávolságot jelenti.</p>
<table>
<thead>
<tr>
<th>Hossz-szelvény alaktúrése</th>
</tr>
</thead>
<tbody>
<tr>
<td><img src="/_resources/1dbd74a1cc064407acbb6f0a86eaa302.png" alt="aa801837ddc585280f2c681b804c7d22.png" width="423" height="200" class="jop-noMdConv" /></td>
</tr>
</tbody>
</table>
<h1 id="adott-profil-alakjának-adott-felület-alakjának-tűrésezése">Adott profil alakjának, adott felület alakjának tűrésezése</h1>
<p>Adott profil alaktűrésének megadásakor az alkatrészről készült metszetek által meghatározott profilvonalnak két olyan párhuzamos profilgörbe közé kell esnie, amelyek távolsága a tűrésérték által meghatározott és a valóságos profilgörbén mindkettőtől egyenlő távolságra van.</p>
<p>Adott felület alaktűrésének megadásakor a valóságos felületnek két olyan párhuzamos felület közé kell esnie, amelyek a tűrésérték által meghatározott távolságra vannak egymástól és az ideális felülettől egyenlő távolságra vannak.</p>
<table>
<thead>
<tr>
<th>Adott profil alakja, adott felület alakja</th>
</tr>
</thead>
<tbody>
<tr>
<td><img src="/_resources/65bf55d5fcf84cdf9e28ed28d48a257c.png" alt="ef3b9579bdf2212265da2ff22a2ca453.png" width="308" height="200" class="jop-noMdConv" /></td>
</tr>
</tbody>
</table>
<h1 id="párhuzamosság-tűrésezése">Párhuzamosság tűrésezése</h1>
<p>Párhuzamosság megadásakor két síklap, két él vagy két középvonal egymáshoz képesti párhuzamos elhelyezkedését írhatjuk elő. Két felület párhuzamosságának megadásakor például ez azt jelenti, hogy a tűrésezett felület minden pontjának két olyan sík közé kell esnie, amelyek a vonatkoztatási felülettel párhuzamosak és egymástól való távolságuk a tűrésértéknek felel meg.</p>
<table>
<thead>
<tr>
<th>Párhuzamosság</th>
</tr>
</thead>
<tbody>
<tr>
<td><img src="/_resources/13bafc8dec174ba09cd3e7a0569df126.png" alt="0c2eff48f46fb025cd716d56bfe09e3e.png" width="423" height="200" class="jop-noMdConv" /></td>
</tr>
</tbody>
</table>
<h1 id="merőlegesség-tűrésezése">Merőlegesség tűrésezése</h1>
<p>Merőlegesség megadásakor a furat tengelyének egy olyan henger belsejében kell elhelyezkednie, amelynek átmérője a megadott tűrésérték és a henger merőleges a vonatkoztatási felületre. Felület merőlegességének megadásakor a felület minden pontjának két olyan sík közé kell esnie, amelyek közötti távolság a tűrésértéknek megfelelő, és merőlegesek a vonatkoztatási felületre.</p>
<table>
<thead>
<tr>
<th>Merőlegesség</th>
</tr>
</thead>
<tbody>
<tr>
<td><img src="/_resources/df9c6079ea9e42488c1e57723f478700.png" alt="8f77ca4a07c42d3dbb674787a25203f0.png" width="345" height="201" class="jop-noMdConv" /></td>
</tr>
</tbody>
</table>
<h1 id="hajlásszög-tűrésezése">Hajlásszög tűrésezése</h1>
<p>A hajlásszög helyzettűrésként való megadása azt jelenti, hogy a valóságos felületnek két olyan párhuzamos sík közé kell esnie, amelyek egymástól való távolsága a tűrésértéknek, a vonatkoztatási rendszerhez viszonyított dőlésszögük pedig a névleges szögértéknek megfelelő. Hajlásszög tűrésértékének megadásakor a névleges szögértéket keretben kell megadni.</p>
<table>
<thead>
<tr>
<th>Hajlásszög</th>
</tr>
</thead>
<tbody>
<tr>
<td><img src="/_resources/4dcc7f61163d4d2a8ea55d5e36233064.png" alt="fd2eea7062b5a2cd8d71b03e0e847d4b.png" width="344" height="200" class="jop-noMdConv" /></td>
</tr>
</tbody>
</table>
<h1 id="radiális-ütés-homlokütés-adott-irányú-ütés-tűrésezése">Radiális ütés, homlokütés, adott irányú ütés tűrésezése</h1>
<p>Radiális ütés megadásakor az adott vonatkoztatási tengely körül megforgatva a felület radiális ütése a tengelyre merőleges egyetlen mérősíkban sem lehet nagyobb, mint a megadott tűrésérték. Homlokütés megadásakor az adott vonatkoztatási tengely körül megforgatva a felület radiális ütése bármely tetszőlegesen választott sugáron nem lehet nagyobb, mint a megadott tűrésérték. Az ütés létrejöhet egy ferde felületen is, pl. kúpfelületen, amelynél a kötővonal iránya mutatja az ütés irányát.</p>
<table>
<thead>
<tr>
<th>Radiális ütés, homlokütés, adott irányú ütés</th>
</tr>
</thead>
<tbody>
<tr>
<td><img src="/_resources/f5290a8b6cfa4826b2307f115d8596d3.png" /></td>
</tr>
</tbody>
</table>
<h1 id="teljes-radiális-ütés-teljes-homlokütés-tűrésezése">Teljes radiális ütés, teljes homlokütés tűrésezése</h1>
<p>A teljes radiális ütés a radiális ütést és az alkotók egyenesség eltérését egyszerre veszi figyelembe. A teljes radiális ütés megadásánál a tengely alakú alkatrész két vége által meghatározott vonatkoztatási tengelyt véve és akörül az alkatrészt többször körbeforgatva a középső palástfelület összes pontjának két olyan hengerfelület között kell elhelyezkednie, amelyek egymástól való távolsága a tűrésérték által meghatározott és tengelyük koaxiális a vonatkoztatási tengellyel.</p>
<p>Teljes homlokütés megadásánál a vonatkoztatási tengely körüli többszöri megforgatás esetén a tűrésezett felület összes pontjának két olyan párhuzamos sík közé kell esnie, amelyek távolsága a tűrésérték által meghatározott és a síkok a vonatkoztatási tengelyre merőlegesek.</p>
<table>
<thead>
<tr>
<th>Teljes radiális ütés, teljes homlokütés</th>
</tr>
</thead>
<tbody>
<tr>
<td><img src="/_resources/5ead12c79b674ca8b3d6eb5930401617.png" /></td>
</tr>
</tbody>
</table>
<h1 id="szimmetria-tűrésezése">Szimmetria tűrésezése</h1>
<p>A szimmetria helyzettűrés megadása azt jelenti, hogy a tűrésezett középsíknak két olyan párhuzamos sík közé kell esnie, amelyek egymástól való távolsága a tűrésérték által meghatározott és a síkok a vonatkoztatási középsíkhoz képest szimmetrikusan helyezkednek el.</p>
<table>
<thead>
<tr>
<th>Szimmetria</th>
</tr>
</thead>
<tbody>
<tr>
<td><img src="/_resources/5f8d9060a20c4cd5bd6143ece154e389.png" alt="d54cb09a97de5f564d6eae2f78490112.png" width="344" height="200" class="jop-noMdConv" /></td>
</tr>
</tbody>
</table>
<h1 id="egytengelyűség-tűrésezése">Egytengelyűség tűrésezése</h1>
<p>Az egytengelyűség megadása azt jelenti, hogy a hengeres felület tengelyének egy olyan hengerben kell elhelyezkednie, amelynek átmérője a tűrésértéknek megfelelő és a henger tökéletesen koaxiális a vonatkoztatási tengellyel.</p>
<table>
<thead>
<tr>
<th>Egytengelyűség</th>
</tr>
</thead>
<tbody>
<tr>
<td><img src="/_resources/dac29a1d58264a8da5498e692b96dce4.png" alt="de235e1d8127a65868fc9573bcb7ce2e.png" width="344" height="200" class="jop-noMdConv" /></td>
</tr>
</tbody>
</table>
<h1 id="tengelyhelyzet-tűrésezése">Tengelyhelyzet tűrésezése</h1>
<p>Tengelyhelyzet megadásakor a furat valóságos tengelyének egy olyan tűréshengeren belül kell elhelyezkednie, amelynek átmérője a tűrésérték által meghatározott és tengelye az elméletileg pontos helyen van.</p>
<table>
<thead>
<tr>
<th>Tengelyhelyzet</th>
</tr>
</thead>
<tbody>
<tr>
<td><img src="/_resources/4391104975da4e879997119ccb0217ab.png" alt="c3c3d033b3f77081d5995c9a3f924725.png" width="344" height="200" class="jop-noMdConv" /></td>
</tr>
</tbody>
</table>
<h1 id="tengelymetsződés-tűrésezése">Tengelymetsződés tűrésezése</h1>
<p>Tengelymetsződés megadásánál két olyan kitérő helyzetű tengely egymástól való távolságát adjuk meg, amelyek egy síkban fekve metszenék egymást.</p>
<table>
<thead>
<tr>
<th>Tengelymetsződés</th>
</tr>
</thead>
<tbody>
<tr>
<td><img src="/_resources/4c5eae04b8824753bc8ac042f41645dd.png" alt="a97d0be693be652ef01b0514983e0dbe.png" width="344" height="200" class="jop-noMdConv" /></td>
</tr>
</tbody>
</table>
</div>
      </article>
    </div>
  </body>
</html>
